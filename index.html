<html>
    <head>
        <title>
            Home
        </title>
        <link rel="stylesheet" href="site.css">
        <link rel="icon" href="" >
        
    </head>
    <body>

         
        

<nav>
	<a href="#"> Home </a>
	<a href="#"> About </a>
	<a href="#"> Blog </a>
	<a href="#"> Game </a>
	<a href="#">Contact</a>
	<div class="animation start-home"></div>
</nav>

<div id="social">
    <a href=""><img src="immagini/ista.png" class="icones" id="ista"></a>
      <a href=""><img src="immagini/face.png" class="icones" id="face"></a>
  </div>

  <div class="white">
    <h1 id="et">ETIMOLOGIA</h1>

    <p id="termine">
        <br>
        <br>
        Il termine funghi, deriva dal lemma latino fungus [fungus], sostantivo maschile di II declinazione (genitivo, nominativo, vocativo), che al plurale diventa fungi, il cui significato è fungo, inteso come alimento, oppure fungo, inteso come infezione-malattia che può interessare alcune piante, ma anche animali, ivi inclusi gli esseri umani.

        Secondo alcune interpretazioni, fungus deriverebbe a sua volta dalla contrazione di fungus ăgo, dove ăgo significa: “vivere”, “esistere” ma che, alcuni hanno interpretato come “portatore di morte”, a causa delle numerose intossicazioni e morti inferte dai funghi quando, ai tempi dei romani la conoscenza sui funghi era ancora piuttosto blanda.<br>
        
        Nella lingua italiana, è andato completamente perso l’utilizzo del termine latino fungus, così come pure la voce al plurale, fungi. Al loro posto si preferisce utilizzare le parole italiane moderne fungo e funghi. Viceversa all’estero, soprattutto nella lingua inglese, i termini fungus e fungi trovano ancora largo uso, a fianco al termine inglese mushroom (al plurale mushrooms).<br>
        
        La parola inglese fungus è stata adottato direttamente dal latino fungus, così come utilizzato negli antichi scritti di Orazio e Plinio. Questo termine deriva però, a sua volta dalla parola greca sphongos (σφόγγος “spugna”), riferendosi alla morfologia dei funghi; la stessa radice è usata anche nel tedesco Schwamm (‘spugna’).
        
        Un termine alternativo ancora in uso in Italia, anche se piuttosto obsoleto per chiamare i funghi è: micete, al plurale miceti, in questo caso con derivazione dal greco mykes, mikès.<br>
        
        Il termine mycota è usato per descrivere un particolare gruppo di funghi ma, spesso viene utilizzato quale sinonimo di fungi.<br>
        
        La parola micologia deriva dal greco mykes (μύκης ‘fungo’) e logos (λόγος ‘discorso’). Questo termine indica la scienza che si occupa dello studio dei funghi, mentre il micologo è colui che i funghi li studia.<br>
        
        La forma aggettivale latina di “micologia” (mycologicæ) la si può trovare nel libro Observationes mycologicae (Osservazioni micologiche) ad opera di Christiaan Hendrik Persoon del 1796.<br>
        
        La parola apparve nella lingua inglese nel libro Flora Edinensis di Robert Kaye Greville del 1824, ma fu soltanto nella pubblicazione del naturalista inglese Miles Joseph Berkeley The English Flora of Sir James Edward Smith, vol. 5, del 1836 che, per la prima volta si fece riferimento alla micologia come allo studio dei funghi.
        
        Il micofago è colui che i funghi si limita a mangiarli, invece il micofilo sei tu che stai leggendo questo articolo, tu che sei appassionato di funghi, sia sotto il profilo scientifico, che sotto quello meno impegnativo, estetico-naturalistico o gastronomico.<br>
        
        La Commissione per la sopravvivenza delle specie (SSC) dell’Unione internazionale per la conservazione della natura (IUCN) nell’agosto 2021 ha chiesto che la frase fauna e flora fosse sostituita da fauna, flora e fungi (funghi).<br>
        <br>
        <br>
        </p>

  </div>

  <div id="pane1">
    >
        <img src="immagini/mushrooms-389421_1920.jpg" class="img1">
        <img src="immagini/chestnut-bolete-3708755_1920.jpg" class="img1">
        <img src="immagini/fly-agaric-468767_1920.jpg" class="img1">
   

  </div>


    </body>

</html>
